[
    {
        "author": "Maria Del Mar Bonet",
        "title": "Anells D'Aigua",
        "text": [
            [
                "Creix la lluna dins l'anell,",
                "El meu anell d'aigua.",
                "Com em brillarà la mà",
                "Amb la gota de rosada!"
            ],
            [
                "La bona tarda de pluja",
                "Ha fet respirar el jardí,",
                "Que guarda com un tresor",
                "Una gota a cada fulla."
            ],
            [
                "Aniré per camins",
                "Que no tenen guarda",
                "I m'asseuré respirant",
                "Ben a prop de les plantes.",
                "Si sento el teu alè prop meu,",
                "Em tornaré aigua estancada,",
                "Escaleta per pujar,",
                "Flor de baladre,",
                "Roseta del roser blanc",
                "I palmera enamorada."
            ],
            [
                "M'han robat el meu anell",
                "Amb la gemma de color d'aigua.",
                "A quina mà creixerà",
                "La lluna que jo estimava?"
            ]
        ]
    },
    {
        "author": "Maria Del Mar Bonet",
        "title": "Càntic Dels Càntics",
        "text": [
            [
                "Ell,",
                "Plega tes fredes ales, vent del nord,",
                "vine, aire del migdia;",
                "l'aroma del meu hort",
                "fluesca per l'hermosa rodalia."
            ],
            [
                "Elles,",
                "Aqueixa, qui és",
                "que retxosa puja",
                "com puja pel cel",
                "l'aurora que apunta,",
                "brillant com lo sol,",
                "bella com la lluna,",
                "terrible com brau",
                "exèrcit en lluita?"
            ],
            [
                "Ell,",
                "Jardí tancat",
                "ets tu, ma esposa aimada;",
                "jardí tancat,",
                "fontana segellada."
            ],
            [
                "Ell,",
                "Fins que fugin les ombres de la nit",
                "i s'esbadelli el dia.",
                "aniré a la colla de l'encens,",
                "pujaré a la muntanya de la mirra."
            ],
            [
                "Elles,",
                "Mon estimat és per mi,",
                "(i) jo só per mon estimat,",
                "qui entre lliris son ramat",
                "pastura cada matí."
            ]
        ]
    },
    {
        "author": "Maria Del Mar Bonet",
        "title": "Cançó De L'Atzar",
        "text": [
            [
                "A l'ombra d'una palmera",
                "Que hi ha al carrer de l'atzar,",
                "Ha passat la primavera",
                "Perseguida per la mar,",
                "A l'ombra d'una palmera."
            ],
            [
                "Sota una alzina surera",
                "Un llenyataire curiós",
                "Ha trobat pedra foguera",
                "Però ha perdut el seu gos,",
                "Sota una alzina surera."
            ],
            [
                "La tramuntana furiosa",
                "S'ha emportat els teus llençols",
                "I ara dormiràs nerviosa",
                "Sola i trista, perquè ho vol",
                "La tramuntana furiosa."
            ],
            [
                "El capvespre és l'hora baixa",
                "I jo m'adormo escrivint",
                "Si morís vull que la caixa",
                "No tingui un color distint",
                "Del capvespre o l'hora baixa."
            ],
            [
                "Una vegada la vida",
                "Va fer l'amor amb la mort",
                "I en quedà tan penedida",
                "Que mai més va provar sort",
                "Una vegada la vida."
            ]
        ]
    },
    {
        "author": "Maria Del Mar Bonet",
        "title": "Cançó de Na Ruixa Mantells",
        "text": [
            [
                "Passant gemegosa, com fa la gavina",
                "Qui volta riberes i torna a voltar",
                "Anava la boja del Camp de Marina",
                "Vorera del mar"
            ],
            [
                "Descalça i coberta de roba esquinçada",
                "Corria salvatge, botant pels esculls",
                "I encara era bella sa testa colrada",
                "La flor de sos ulls"
            ],
            [
                "Color de mar fonda tenia a les nines",
                "Corona se feia de lliris de mar",
                "I arreu enfilava cornets i petxines",
                "Per fer-se'n collars"
            ],
            [
                "Així tota sola, ran ran de les ones",
                "Ja en temps de bonança, ja en temps de maror",
                "Anava la trista cantant per estones",
                "L'estranya cançó"
            ],
            [
                "\"La mar jo avorria, mes ja l'estim ara",
                "Des que hi té l'estatge l'amor que em fugí",
                "No tenc en la terra ni pare ni mare",
                "Mes ell és aquí!\""
            ],
            [
                "\"La mar el volia, jamai assaciada",
                "De vides, fortunes, tresors i vaixells",
                "I d'ell va fer presa dins forta ventada",
                "Na Ruixa-mantells\""
            ],
            [
                "Un vespre d'oratge finí son desvari:",
                "Son cos a una cala sortí l'endemà",
                "I en platja arenosa, redós solitari",
                "Qualcú l'enterrà"
            ],
            [
                "No té ja sa tomba la creu d'olivera",
                "Mes lliris de platja bé en té cada estiu",
                "I sols ja hi senyala sa petja lleugera",
                "L'aucell fugitiu..."
            ]
        ]
    },
    {
        "author": "Maria Del Mar Bonet",
        "title": "Carta A L'exili",
        "text": [
            [
                "Ara m'escrius molt més sovint",
                "I és sempre trist el missatge;",
                "Sent allunyar-se aquells matins",
                "Que em duien les teves cartes.",
                "Si vols escriure un cant d'ocells",
                "Entre les teves lletres,",
                "A mi m'arriba un mocador",
                "Enllagrimat d'absències."
            ],
            [
                "Volem escriure't de tot el món,",
                "Posarem flors al sobre:",
                "Un poc d'espígol i de fonoll,",
                "Tres margalides blanques,",
                "Un glop de mar i un tros de cel,",
                "Un tremolor dels arbres,",
                "Una misèria, uns records:",
                "Tots els que tu em deixares."
            ],
            [
                "Un glop de mar i un tros de cel,",
                "Un tremolor dels arbres,",
                "Una misèria, ja ho sabem:",
                "El que podem donar-te."
            ]
        ]
    },
    {
        "author": "Maria Del Mar Bonet",
        "title": "Digué L'amat A L'aimador",
        "text": [
            [
                "Digué l'Amat a l'Aimador:",
                "-Quina és la nit de més foscor?",
                "-La vostra absència.",
                "-Quin és el jorn de més claror?",
                "-Vostra presència. [119]"
            ],
            [
                "D'amor plorava l'Amic",
                "I del turment se planyia",
                "Cridava a son Estimat",
                "Per veure si el gojaria.",
                "Tantost l'Estimat l'oí,",
                "Feu-li dolça companyia.",
                "Com més ell se li acostava, més el turment li creixia;",
                "Com més hi anava creixent",
                "L'amorosa malaltia,",
                "Més dolçament l'Estimat",
                "De ses llangors el guaria. [238]"
            ],
            [
                "\"Alegris mon Amat.",
                "-l'Aimador li escrivia-.",
                "D'ell és ma voluntat,",
                "Seva és la vida mia. [121]"
            ],
            [
                "De vostra amor mai n'isc",
                "I encara vos enyoro;",
                "Per Vós és que jo visc,",
                "Per Vós és que jo moro\". [121]"
            ]
        ]
    },
    {
        "author": "Maria Del Mar Bonet",
        "title": "Digues Amic",
        "text": [
            [
                "Amic tu que tan estimes",
                "No em diries què és amor?"
            ],
            [
                "Amor és mort de qui viu",
                "I vida d'aquell qui mor;",
                "És en el jorn alegria,",
                "Dolça tristesa en la mort,",
                "Enyorança en el viatge,",
                "Felicitat en el port."
            ],
            [
                "-Digues, Amic: ¿qui té més gran amor,",
                "Aquell qui d'amor viu o aquell qui en mor?",
                "-Aquell que en mor -respon l'Amic lleial-",
                "Puix ja no hi pot haver amor més alt. [360]"
            ],
            [
                "-És la ditxosa punyida",
                "Que mata l'enamorat",
                "Quan sent cantar en la vida",
                "Les belleses de l'Amat."
            ]
        ]
    },
    {
        "author": "Maria Del Mar Bonet",
        "title": "Eklemedir",
        "text": [
            [
                "Quan no tenia més esperances,",
                "Quan el meu cau només era l'oblit,",
                "Només bevia aquest vi aspre",
                "Del més obscur raïm."
            ],
            [
                "Tu vares dir-me unes paraules",
                "Que em van tornar als meus petits abrils.",
                "Amada, amada em deies, i el sol fugia",
                "Gelós d'aquelles nits."
            ],
            [
                "Amb la tendresa m'acariciaves;",
                "La meva pell volava com un crit",
                "Perquè somniava amb les paraules",
                "Que mai no em vares dir."
            ],
            [
                "Vas apagar-te com un capvespre.",
                "Jo vaig tornar al cau dels meus oblits",
                "On m'esperava un vi més aspre:",
                "La teva veu fugint."
            ],
            [
                "Només deu dies varen bastar-te",
                "Per a emmudir, amat, amat",
                "Ara ets un eco que no em contesta.",
                "Amat, adéu, amat."
            ]
        ]
    },
    {
        "author": "Maria Del Mar Bonet",
        "title": "El Cant De La Sibil·La",
        "text": [
            [
                "El jorn del judici",
                "Parrà el qui no haurà fet servici.",
                "Jesucrist, Rei universal,",
                "Homo i ver Déu eternal,",
                "Del cel vindrà per a jutjar",
                "I a cada un lo just darà.",
                "Ans que el judici no serà,",
                "Un gran senyal se mostrarà:",
                "La terra gitarà suor",
                "I tremirà de gran paor.",
                "Terratrèmol tan gran serà",
                "Que les torres derrocarà;",
                "Les pedres per mig se rompran",
                "I les muntanyes se fondran.",
                "Los puigs i plans seran igual.",
                "Allà seran los bons i mals,",
                "Reis, ducs, comtes i barons,",
                "Que de sos fets retran raons.",
                "Gran foc del cel davallarà,",
                "Mar, fonts i rius, tot cremarà.",
                "Los peixos donaran gran crit,",
                "Perdent son natural delit.",
                "El sol perdrà la claredat,",
                "Mostrant-se fosc i alterat;",
                "La lluna no darà claror",
                "I tot lo món serà tristor.",
                "Après vindrà, terriblement,",
                "Lo Fill de Déu Omnipotent:",
                "De morts i vius judicarà;",
                "Qui bé haurà fet, allí es veurà.",
                "Als bons dirà: -Fills meus, veniu,",
                "Benaventurats, posseïu",
                "El regne que us està aparellat",
                "Des que el món va ésser creat.",
                "Als mals dirà molt agrament:",
                "—Anau, maleïts, an el torment;",
                "Anau, anau al foc etern",
                "Amb vostro príncep de lo infern.",
                "Humil verge qui haveu parit",
                "Jesús infant en esta nit,",
                "Vullau a vòtron Fill pregar",
                "Que de l'infern vulga'ns lliurar.",
                "El jorn del judici",
                "Parrà el qui no haurà fet servici."
            ]
        ]
    },
    {
        "author": "Maria Del Mar Bonet",
        "title": "Em Desitja",
        "text": [
            [
                "Seria capaç de canviar el meu pare",
                "per aquell que va batre les forces del meu cos.",
                "El dels ulls negres!",
                "Va passar pel meu costat, amb els seus amics:",
                "anava collint flors!",
                "Recitava una aleia de les seves pròpies atzores",
                "buscant recompensa!",
                "Em va fer recordar el seu amor",
                "una altra de les seves aleies!",
                "Si hagués volgut, podria no haver-me'l recordat",
                "quan jo ja l'havia oblidat!",
                "Em cremà el cor amb espurnes de passió",
                "deixant-me en aquest estat!",
                "I aquesta donzella segueix mostrant-li",
                "una passió ardent",
                "-quan entona el seu cant!-",
                "tot i que, si ell volgués que fos justa,",
                "recelosa es retrauria!",
                "Ell l'estima, però es mostra altiu",
                "i és per això que ella canta:",
                "Em desitja, quan no em mira,",
                "em desitja!",
                "I, quan em veu, desdenyós se n'allunya.",
                "Quin porc!",
                "Però em desitja, quan no em mira,",
                "em desitja!"
            ]
        ]
    },
    {
        "author": "Maria Del Mar Bonet",
        "title": "Es Fa Llarg, Es Fa Llarg Esperar",
        "text": [
            [
                "Oh que llarga es fa sempre l'espera",
                "Quan s'espera que vindrà el pitjor",
                "I que trista i que llarga és l'espera",
                "Quan s'espera la mort de l'amor.",
                "Quan s'espera que tot ja s'acabi",
                "Per tot d'una tornar a començar",
                "Quan s'espera que el món tot s'enfonsi",
                "Per tornar-lo a edificar,",
                "Es fa llarg, es fa llarg esperar."
            ],
            [
                "I es fa trist esperar cada dia",
                "El cel roig i el sol que ja se'n va,",
                "I es fa fosc esperar cada dia",
                "Perquè el sol no se'n vol anar mai",
                "Perquè els dies se'n van sense pressa",
                "I les hores no volen fugir",
                "Perquè esperes, i esperes, i esperes",
                "I vols demà, però encara és ahir,",
                "Es fa trist, es fa trist esperar!"
            ],
            [
                "I es fan lents els matins i les tardes",
                "Quan l'espera et desvetlla el neguit.",
                "I es fan grises les llargues lentes tardes",
                "Perquè et sens amb el cor ensopit,",
                "Perquè sents que tens l'ànima morta",
                "I ho veus tot, tot el món molt confós",
                "Perquè et trobes amb les portes closes",
                "I tancat com un gos rabiós,",
                "Es fa fosc, es fa fosc esperar!"
            ],
            [
                "I es fan grises les hores d'espera",
                "Quan no plou però veus el cel plujós.",
                "I es fan llargues les grises esperes",
                "Quan la fi sents a prop per tots dos",
                "Quan fa dies que ni xiules ni cantes",
                "I fa temps que vas fer l'últim somrís",
                "Quan al cor sents la mort i t'espantes",
                "Al pensar potser és l'últim avís,",
                "Es fa gris, es fa gris esperar!"
            ]
        ]
    },
    {
        "author": "Maria Del Mar Bonet",
        "title": "Es Llangardaix D'Alahor",
        "text": [
            [
                "S'animal era de pèl",
                "Tenia es cap de dragó",
                "Tot es poble d'Alahor",
                "Va sortir per a veure'l.",
                "Ai! ai!",
                "S'animal era de pèl",
                "Ai! ai!",
                "Tenia es cap de dragó."
            ],
            [
                "En Pere es suboficial",
                "I en Tofolet Mascaró",
                "Varen sortir d'Alahor",
                "Per 'na a matar s'animal."
            ],
            [
                "Quan varen ésser as camí nou",
                "Passaren consei los dos:",
                "Pere, noltros no som prou",
                "Que s'animal és feroç."
            ],
            [
                "Quan s'animal va sortir",
                "Amb sa coa enrevoltada,",
                "Amb sa primera estopada",
                "Els va mig estemortir."
            ],
            [
                "Sa madona sortí as portal",
                "Com va veure tanta gent;",
                "Diu: Si em matau s'animal",
                "Jo vos convit a d'aigo-ardent."
            ],
            [
                "El pare Martí Cardona",
                "S'ho mirava d'un lloc baix",
                "Diu: Això és un llangardaix",
                "Jo n'he vist a Barcelona."
            ],
            [
                "Si hi ha algú interessat",
                "Que s'animal vulgui veure",
                "Posat damunt una teula",
                "A Alahor el tenen salat."
            ]
        ]
    },
    {
        "author": "Maria Del Mar Bonet",
        "title": "L'amor de les tres taronges",
        "text": [
            [
                "Això era i no era",
                "Que faci bon viatge la cadernera"
            ],
            [
                "Conten que un príncep, bell i galant",
                "Que no reposa ni un sol instant",
                "Tresca la terra com per encant"
            ],
            [
                "-L'amor de les tres taronges",
                "No sabríeu per on cau?",
                "-Set gegants diuen que el guarden",
                "Ben tancat amb pany i clau",
                "De nit, quan la fosca entrava",
                "Veu un llumeneret blau",
                "Com més va, més lluny el veia...",
                "-Hi arribaré, si a Déu plau"
            ],
            [
                "Ai, ai! El gegant remuga:",
                "-Sent olor de carn humana",
                "La geganta l'ha amagat",
                "Que el gegant té tanta gana",
                "Que se'l voldria menjar",
                "Dins la mateixa setmana",
                "La nit és fosca, el gegant",
                "Ronca com la tramuntana"
            ],
            [
                "Pel sementer de formigues",
                "Escampa tres sacs de blat",
                "Per aconhortar les feres",
                "Ha comprat tot un ramat",
                "La serp de set caps alçava",
                "Set boques de fil puat",
                "I al punt la llet de set gerres",
                "Els set caps ha doblegat"
            ],
            [
                "Ja és de nit quan arribava",
                "A la porta, el jovencell",
                "Tot d'una endevina l'arbre:",
                "N'és el taronger més bell",
                "Tres taronges hi flamegen",
                "Totes tres fan un ramell",
                "Al cap cimal d'aquell arbre",
                "Ha fruitat l'amor per a ell"
            ],
            [
                "Els gegants dormen tranquils",
                "-dormen amb un ull obert",
                "Collí l'amor en Bernadet",
                "I, abans, que fos descobert",
                "Reprèn el camí del vent",
                "Peus falaguers, cor despert",
                "Cada cabell li tremola",
                "Ai, que la nit l'ha encobert"
            ],
            [
                "Ai, ai! que tot set l'encalcen",
                "La terra crida: endavant",
                "Els llança cintes de seda",
                "Flocs de colors que, a l'instant",
                "Omplen aquells camps d'espines",
                "De ganivets i d'espant",
                "De foc, que al punt ja no resta",
                "Ni l'ombra d'un sol gegant"
            ],
            [
                "De la primera taronja",
                "Una al·lota ben garrida",
                "N'ha sortit, tan bella i blanca",
                "Que potser el sol l'ha ferida",
                "Ai, ai, que de la segona",
                "Surt una jove esmortida",
                "Ambdues han mort de set",
                "Tan prest han colat la vida"
            ],
            [
                "No l'obrissis, la tercera",
                "Bernadet, car ni amb diner",
                "No compraries la vida",
                "Que ha brostat del taronger",
                "Arran del brocal d'un pou",
                "-n'és aquest el fruit darrer",
                "En obrir l'altra taronja",
                "Floreix l'amor venturer"
            ]
        ]
    },
    {
        "author": "Maria Del Mar Bonet",
        "title": "L'amor tot s'ho val",
        "text": [
            [
                "L'amor tot s'ho val",
                "Enfollits juguem",
                "Ens enamorem",
                "Tots dos ho jurem"
            ],
            [
                "Però el temps corre tant",
                "El demà és incert",
                "Anem avançant",
                "A un futur desert",
                "L'amor tot s'ho val",
                "Si t'he de deixar"
            ],
            [
                "El que canta escriu",
                "De nou el motiu",
                "L'amor tot s'ho val"
            ],
            [
                "El destí és l'atzar",
                "Bona o mala sort",
                "Jo he apostat",
                "L'amor ha guanyat"
            ],
            [
                "Però el combat és fred",
                "Vèncer o recular",
                "Quanta solitud",
                "Troba el qui ha perdut",
                "L'amor tot s'ho val"
            ],
            [
                "Ja no estàs amb mi",
                "El poeta escriu",
                "De nou el motiu",
                "L'amor tot s'ho val"
            ]
        ]
    },
    {
        "author": "Maria Del Mar Bonet",
        "title": "La Dansa De La Primavera",
        "text": [
            [
                "Febrer m'ha duït la carta tan precisa:",
                "Vol que els lilàs s'obrin pels dits",
                "I, en el cor, m'hi creixi una palmera.",
                "Què exigent que ve la primavera!"
            ],
            [
                "Què exigent que ve la primavera,",
                "I el meu cor tan malaltís,",
                "Tenc por que es cremi dins de la foguera,",
                "No puc desfer-me del seu encís."
            ],
            [
                "No puc desfer-me del seu encís,",
                "Obrir les branques i ballar amb ella,",
                "Pentinar-me al seu vent la cabellera,",
                "Cantar les llunes de les seves nits."
            ],
            [
                "Cantar les llunes de les seves nits,",
                "Cantar vermells de la tardor,",
                "Cantar el silenci de la nova neu,",
                "Cantar, si torna, el dolorós amor."
            ],
            [
                "Cantar, si torna, el dolorós amor",
                "I néixer un poc més en l'intent,",
                "I créixer un poc més cada entretemps",
                "I volar amb el vent i les noves llavors."
            ],
            [
                "Volar amb el vent i les noves llavors;",
                "Qui sap on el vent em portarà,",
                "A dins el cor d'una terra antiga,",
                "O creixeré al fons de la mar."
            ],
            [
                "Febrer m'ha duït la carta tan precisa:",
                "Vol que els lilàs s'obrin pels dits",
                "I, en el cor, m'hi creixi una palmera.",
                "Què exigent que ve la primavera!"
            ]
        ]
    },
    {
        "author": "Maria Del Mar Bonet",
        "title": "Lamma-Bada",
        "text": [
            [
                "Amat, amat que espero cada jorn",
                "L'amor per tu esdevé malaltia:",
                "Absent de tu, jo sóc malalt d'enyor;",
                "I un jorn amb tu m'obre més la ferida."
            ],
            [
                "Malalt, malalt de cos i d'esperit.",
                "Un mal plaent, només d'amor nodrit.",
                "Quan més esper, més amat i servit.",
                "Quan més remei, més poc em puc guarir."
            ],
            [
                "L'amic em veu perdut d'enteniment",
                "I em diu: \"Per què poseu la nit al dia,",
                "Per què moriu d'amor tan resplendent?\"",
                "\"Perquè abans sense l'amor vivia\""
            ],
            [
                "Només l'Amor, uneix follia i seny.",
                "Nodreix el mal amb mal de més voler.",
                "Presó i ermàs dels aimadors pendents,",
                "Miratge estrany el buit que els protegeix."
            ]
        ]
    },
    {
        "author": "Maria Del Mar Bonet",
        "title": "Nova Cançó De L'amor Perdut",
        "text": [
            [
                "Avui hem trencat el nostre camí,",
                "Avui l'hem deixat i sols hem partit.",
                "Agafaré es ormetjos",
                "I tornaré a començar,",
                "Que s'infant ja és home,",
                "I queda molt per trescar."
            ],
            [
                "Res no em deus, res no et dec,",
                "Res no ens hem de tornar.",
                "Els moments passats són hermosos,",
                "Ja tinc amb què continuar.",
                "Noves mans trobaran secrets al teu cos,",
                "Ses meves callaran,",
                "No diran si en saben molts.",
                "No hi ha hagut cap mena d'odi",
                "En el nostre partir;",
                "Hem baixat tots dos els ulls",
                "I hem pres el nou, el nou camí."
            ],
            [
                "Ses barques tornen a port,",
                "El sol es comença a aixecar,",
                "Sa boira es posa a la mar",
                "I als vells carrers de ciutat,",
                "On el sol hi entra,",
                "On el sol hi entra molt tard."
            ]
        ]
    },
    {
        "author": "Maria Del Mar Bonet",
        "title": "Sa Núvia D'Aljandar",
        "text": [
            [
                "Sa núvia d'Aljandar",
                "Avui és terra",
                "I demà serà en mar."
            ],
            [
                "Avui, capons i gallines",
                "Demà menjarà sardines",
                "A la vora de la mar."
            ],
            [
                "Quan el rei moro va sebre",
                "Que sa filla li faltà",
                "Nou galeres va fer armar",
                "Cinc al rem, quatre a la vela."
            ]
        ]
    },
    {
        "author": "Maria Del Mar Bonet",
        "title": "Se Nuaven/Alhasmarilon",
        "text": [
            [
                "L'Amat a l'Amic li deia",
                "I eix somrient li respon",
                "¿Què us plau, oh estimat dolcíssim",
                "Rosa mel del meu consol,",
                "Daurat somni dels meus somnis,",
                "De mes alegries font,",
                "Principi de mos principis,",
                "Dolça amor de mos amors. [285]"
            ],
            [
                "Amic i Amat se nuaven",
                "Se nuaven ses amors",
                "Perquè jamai de la vida",
                "Se desjunyissin els dos. [126]"
            ],
            [
                "La corda amb què les nuaven",
                "Era feta de records,",
                "De pensaments i de flors."
            ]
        ]
    },
    {
        "author": "Maria Del Mar Bonet",
        "title": "Trigales Verdes",
        "text": [
            [
                "Ayer tarde yo cantaba",
                "Mientras mi niña dormía",
                "Y los almendros lloraban",
                "De la infinita alegría."
            ],
            [
                "Qué bonita que es mi niña,",
                "Qué bonita cuando duerme:",
                "Se parece a una amapola",
                "Entre los trigales verdes."
            ],
            [
                "Jugaban al escondite",
                "El sol con los limoneros.",
                "Los almendros se asomaban",
                "A su ventana y miraban",
                "Por ver dormir a un lucero."
            ]
        ]
    },
    {
        "author": "Maria Del Mar Bonet",
        "title": "Yetemeneni",
        "text": [
            [
                "Ai!, si pogués saber",
                "Com estar amb ell a soles",
                "I allunyar de nosaltres",
                "Les oïdes del vigilant.",
                "Que estrany!",
                "A soles vull estar",
                "Amb un amat que, encara absent,",
                "Viu en mi, dintre del meu pit."
            ]
        ]
    },
    {
        "author": "Maria Del Mar Bonet",
        "title": "Zaraní",
        "text": [
            [
                "Em va venir a veure el meu amat als jardins d'Ass.",
                "M'ha convidat a beure, i m'ha omplert la copa."
            ]
        ]
    }
]