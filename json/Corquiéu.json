[
    {
        "author": "Corquiéu",
        "title": "Boriada",
        "text": [
            [
                "La so figura, de pie na playa,",
                "Los güeyos fixos acolumbrando la mar.",
                "Sintió dicir que morriera,",
                "Que nun tornaría más."
            ],
            [
                "Y pidió-y a la mar",
                "Que lu dexara tornar,",
                "Taba erma la so vida",
                "Y vacíu queda'l llar."
            ],
            [
                "Caye la nueche, cola boriada,",
                "Güel a salitre y a verdín,",
                "Calistra l'agua la piel",
                "Y ella espera por él."
            ],
            [
                "Vio les ñubes, que corríen",
                "Y les foles españar,",
                "Sintió retumbar la trona",
                "Vio los rayos rescamplar."
            ],
            [
                "Nel so corazón, valtaba",
                "La esperanza de ver a Xan.",
                "Él nun diba abandonala",
                "Pa quedar sola nel llar."
            ],
            [
                "Caye la nueche, cola boriada",
                "Güel a salitre y a verdín,",
                "Calistra l'agua la piel",
                "Y ella espera por él."
            ],
            [
                "Venti años, yá ficiera",
                "Que desapaeciera Xan",
                "Y ella siguía na playa",
                "Esperando'l so tornar."
            ],
            [
                "Caye la nueche, cola boriada",
                "Güel a salitre y a verdín,",
                "Calistra l'agua la piel",
                "Y ella espera por él."
            ]
        ]
    },
    {
        "author": "Corquiéu",
        "title": "Entaina",
        "text": [
            [
                "Agora dices que me quies"
            ],
            [
                "Llueu camudes lo que sientes"
            ],
            [
                "Que t'aclares lo que quiero"
            ],
            [
                "Y que pa ti seya lo primero"
            ],
            [
                "Ponte a camentar"
            ],
            [
                "Nun pienso esperar"
            ],
            [
                "Nin un día más"
            ],
            [
                "Y que seya ceo."
            ],
            [
                "Los mios besos te prometo"
            ],
            [
                "Mil afalagos, por un cientu,"
            ],
            [
                "Veyurines y rebelgos"
            ],
            [
                "Munchos trebeyos toos nun cestu"
            ],
            [
                "Y t'acurrucar"
            ],
            [
                "Y t'afalagar"
            ],
            [
                "Y poder suañar"
            ],
            [
                "Col futuru nuesu."
            ],
            [
                "Si mañana nun retruques"
            ],
            [
                "Pasáu mañana nun m'atopes"
            ],
            [
                "Esta moza nun espera"
            ],
            [
                "Tresna aina la mollera"
            ],
            [
                "Ponte a camentar"
            ],
            [
                "Ya pues entainar"
            ],
            [
                "Nun voi esperar"
            ],
            [
                "Y que seya..."
            ],
            [
                "Ponte a camentar"
            ],
            [
                "Nun pienso esperar"
            ],
            [
                "Nin un día más"
            ],
            [
                "Y que seya ceo."
            ],
            [
                "Y t'acurrucar"
            ],
            [
                "Y t'afalagar"
            ],
            [
                "Y poder suañar"
            ],
            [
                "Col futuru nuesu."
            ]
        ]
    },
    {
        "author": "Corquiéu",
        "title": "La Molinera",
        "text": [
            [
                "Cuanta maxa lleves dientro",
                "Pa facer farina d'agua",
                "Viendo dar vueltes les mueles",
                "Pasa adulces la ivernada."
            ],
            [
                "Naguo por ser la farina",
                "Que selemente calistra",
                "Los poros de la camisa",
                "Qu'endolca la to natura",
                "D'agua",
                "Si supieras que te quiero",
                "Amurniarías la mirada."
            ],
            [
                "Siguiré siendo furtiva",
                "Sabiamente amatagada",
                "Ente fatos perxuicios",
                "Que la sociedá nos instaura",
                "Siguiré siendo furtiva",
                "Sabiamente amatagada"
            ],
            [
                "Naguando por un futuru",
                "Enllenu d'esperanza",
                "Suañando colos placeres",
                "De los qu'agora toi",
                "Privada",
                "Si albidrara que me",
                "Quieres",
                "Morrería esgaloyada",
                "Nun habría home en",
                "Tierra",
                "Que conociera dicha más alta."
            ],
            [
                "Solamente camentalo",
                "Camuda'l xeitu la mio",
                "Cara",
                "Apigazar na to vera",
                "Esconsonar na to cama",
                "Ser parte de la to vida",
                "Ser la familia que te falte",
                "Si supieras molinera",
                "Cuanto te quiero mío alma"
            ],
            [
                "Quien fuera l'agua que",
                "Mueve",
                "El molín de la to casa",
                "Pa ser parte la to vida",
                "Y dexar de vivir",
                "Arrequexada",
                "Por una sociedá inxusta",
                "Que castiga a la llesbiana",
                "Que toes llevamos dientro",
                "Soterrándola pa que nun",
                "Salga",
                "Si supieras molinera",
                "Cuanto te quiero mio alma",
                "Apizagar na to vera",
                "Esconsonar na to cama",
                "Si supieras molinera",
                "Cuanto te quiero mio alma",
                "Apizagar na to vera",
                "Esconsonar na to cama."
            ]
        ]
    },
    {
        "author": "Corquiéu",
        "title": "La Xana",
        "text": [
            [
                "La Xana"
            ],
            [
                "Ye una roxa mocina",
                "Que coyida fo pol diañu",
                "Y quedó encantadina",
                "Pelos años de los años."
            ],
            [
                "Escondióla nuna cueva",
                "Peles peñes cuidada",
                "Aunque la mar ta cerquina",
                "Sola nun ye p'algamala."
            ],
            [
                "Atópala un mociquín",
                "Atópala y se enamora",
                "Pero pa desencantala",
                "Na mar tien que dexala."
            ],
            [
                "Pa siempre la perdería",
                "Si nel suelu la posara",
                "Na mar habrá de dexala",
                "Si ye que la quería."
            ],
            [
                "Y n'una fonte ensin cañu",
                "Qu'ente matos s'atopa",
                "Una xana alborota",
                "Cuando s'esmuz deldiañu."
            ],
            [
                "Y n'una fonte ensin cañu",
                "Qu'ente matos s'atopa",
                "Una xana alborota",
                "Cuando s'esmuz deldiañu."
            ],
            [
                "Va aportando al sable",
                "Vela lloñe la mar",
                "Va aportando a la mar",
                "Vela lloñe la sable"
            ],
            [
                "Déxala al fin na mar..."
            ],
            [
                "Déxala desencantada..."
            ],
            [
                "Y n'una fonte ensin cañu",
                "Qu'ente matos s'atopa",
                "Una xana alborota",
                "Cuando s'esmuz deldiañu."
            ],
            [
                "Y nuna fonte ensin cañu",
                "Qu'ente matos s'atopaba",
                "La xana qu'alborotaba"
            ],
            [
                "Llibre ta güei del diañu."
            ],
            [
                "Traduccion"
            ],
            [
                "Es una rubia mocita",
                "Que raptada fue por el diablo",
                "Y quedó encantadita",
                "Por los años de los años"
            ],
            [
                "La escondió en una cueva",
                "Por las rocas cuidada",
                "Aunque la mar está muy cerca",
                "Sola no puede alcanzarla"
            ],
            [
                "La encuentra un mocito",
                "La encuentra y se enamora",
                "Pero para desencantarla",
                "En la mar tiene que dejarla"
            ],
            [
                "Para siempre la perdería",
                "Si en el suelo la posara",
                "En la mar habrá de dejarla",
                "Si es que la quería"
            ],
            [
                "Y en una fuente sin caño",
                "Que entre arbustos se encuentra",
                "Una Xana alborota",
                "Cuando se escapa del diablo"
            ]
        ]
    },
    {
        "author": "Corquiéu",
        "title": "Llara",
        "text": [
            [
                "Na antoxana del to llar",
                "La ñeve vese apilá yá ves.",
                "El vientu del Nordés entró,",
                "La nueche la lluz peranubre."
            ],
            [
                "Acurrúcate a esti llau,",
                "Cabo'l fuebu vas a tar meyor.",
                "L'iviernu percrudu llegó,",
                "Tendremos d'apilar lleña abondo."
            ],
            [
                "Ai mio neña, ya verás",
                "Qu'en pasando la inverná,",
                "El cielu torna azul",
                "Y l'aire güel a herba."
            ],
            [
                "El miruellu va añerar,",
                "El xilgueru cantará,",
                "El cielu torna azul",
                "Y ves verde la xerra."
            ],
            [
                "Siente'l llobu agullar:",
                "A conceyu llama la maná.",
                "Del monte aína baxarán",
                "A la gueta de la reciella."
            ],
            [
                "Nun t'esmolezas, mio amor",
                "Que contigo en casa ta to pa;",
                "Los llobos de llargu han pasar,",
                "Lloñe de casa y de la corte."
            ],
            [
                "Ai mio neña ya verás",
                "Qu'en pasando la inverná,",
                "El cielu torna azul",
                "Y l'aire güel a herba."
            ],
            [
                "El miruellu va añerar,",
                "El xilgueru cantará",
                "El cielu torna azul",
                "Y ves verde la xerra."
            ],
            [
                "Siente les foles bramar:",
                "La mar gafa españa al llegar.",
                "La espluma anubre la mar.",
                "L'espumeru aporta a la tierra."
            ],
            [
                "Asela, mio dulce amor,",
                "La mar gafa nun algama equí;",
                "El sable siempre la tornó,",
                "El ríu xixila la to casa."
            ],
            [
                "Ai mio neña ya verás",
                "Qu'en pasando la inverná,",
                "El cielu torna azul",
                "Y l'aire güel a herba."
            ],
            [
                "El miruellu va añerar,",
                "El xilgueru cantará",
                "El cielu torna azul",
                "Y ves verde la xerra."
            ]
        ]
    }
]